# PAC3: Visionant el futur amb les ulleres de Manovich
### Recurs d'aprenentatge de Cultura Digital

Autor: Oleguer Palet Farrés

Data: 15/12/2013

![Cultura Digital](https://miro.medium.com/max/1400/0*9PyyNvrO2PcD3KuU.png)


## Plantejament
### Què és la hibridació de mitjans?

Segons Manovich la hibridació és un procés de remediació que va més enllà de la multimèdia. És un dels conceptes claus per entendre els fonaments i el conjunt de l'evolució de la multimèdia. En la dècada dels noranta ja no consistia a agafar un contingut d'un mitjà i incorporar-lo en un altre, com ja s'havia experimentat, sinó que el mateix mitjà es diluïa en l'altre. (Manovich, 2013).

En definitiva, la hibridació és un procés de fusió dels mitjans, una fusió entre elements que comparteixen tècniques de software i interfícies generant una experiència nova i coherent, diferent de l'experimentació dels elements per separat (Adell, 2014).

### Multimèdia, Remediació i Hibridació, conceptes relacionats però diferents

La tecnologia digital ha remeiat els mitjans de comunicació antics, des dels processos d'impressió, fins a la comunicació telegràfica. Una web és una remediació del diari en paper, un vídeo digital una remediació del cine i al mateix temps que ho és d'aquest també ho és del teatre, etc. (Adell, 2014).

En la multimèdia, es fa referència a la **combinació** de diferents elements, com text, àudio, vídeo on conviuen de forma conjunta en una presentació interactiva. Normalment, se situen en un pla bidimensional com per exemple la típica pàgina web amb text, un vídeo i algunes imatges. En aquest cas, l'experiència d'usuari és fragmentada. Si es vol llegir el text, no es pot veure el vídeo al mateix temps, ni observar les imatges. (Wikipedia, 2023).


> Per tal de reconèixer una **hibridació** s'ha d'identificar un mitjà ja sigui text, hipertext, fotografies, vídeo digital, animació en 2D i 3D, espais navegables en 3D, mapes, informació de localització, etc. que ha passat a funcionar com a component d'altres noves combinacions de mitjans (Manovich, 2013).


En els mitjans híbrids, les interfícies, les tècniques i les formes i tradicions dels mitjans s'uneixen i donen com a resultat una **nova Gestalt** de mitjans. Això significa que es fusionen per oferir una experiència, diferent de la que es viu amb elements separats (Manovich, 2013).

Per exemple un vídeo de **Youtube**, l'experiència és una, on els elements comparteixen les mateixes tècniques de software per ser reproduïts en conjunt. O algunes aplicacions de realitat augmentada, com **AR Invaders**, on a través de la pantalla del mòbil s'augmenta la realitat física. (Adell, 2014).


## Re-descobrint la hibridació: En la brecha

![En la brecha](https://lab.rtve.es/webdocs/brecha/img/social/home.jpg)

### Què és?

És un documental interactiu que aborda la desigualtat de gènere en l'àmbit laboral, centrant-se "en la brecha" salarial entre homes i dones. A través dels testimonis de set dones, el webdoc mostra el dia a dia d'aquestes dones i la seva experiència en la feina, destacant les dificultats i desafiaments que enfronten a causa de la discriminació de gènere. El projecte no es limita a mostrar aquests set casos, sinó que també ofereix a altres dones la possibilitat de participar, aportant a través de la web les seves pròpies vivències i opinions- gravades per elles mateixes, amb un mòbil o una webcam.

El documental és una representació audiovisual de la realitat fent que els espectadors arribin a unes conclusions crítiques. El webdoc, com herència digital dels documentals cinematogràfics i televisius tradicionals, també manté aquesta essència de crítica, però amb l'element afegit de l'interactivitat, la hipertextualitat i la possibilitat de participació del públic, cosa que contribueix a enriquir el discurs i amplificar la seva difusió.

### Reconeixent la hibridació de medis

El webdoc es pot definir com un **documental interactiu**, que es difon a través d'internet que se serveix de totes les possibilitats de l'entorn digital i de la web. L'espectador pot optar lliurement per consumir només uns determinats fragments del relat i descartar la resta. O començar per allò que apareix pel final i acabar a l'inici.

> Gifreu apunta a una doble hibridació com la responsable de l'aparició del webdoc: la produida entre l'audiovisual amb la interacció (medi digital interactiu) i entre la informació (continguts) i l'entreteniment (interfície navegable) (Gifreu, 2014)

El webdoc s'ha alçat com el nou referent en l'àmbit del documental interactiu, caracteritzat per ser una plataforma oberta i accessible en la xarxa, amb un disseny d'interfície on la presentació visual es troba a mig camí entre el videojoc i una pàgina web, on el gènere documental aporta les seves variades modalitats de representació de la realitat, i el mitjà digital, les modalitats de navegació (Gifreu, 2014).

Un dels aspectes més vius del webdoc és les peculiaritats del mateix medi, afavorint l'expansió del relat a través de formats diversos que van des del vídeo, la fotografia o l'audio fins a la il·lustració, el disseny gràfic o la literatura. Precisament, la diversitat de continguts és la que permet a l'usuari decidir l'ordre del relat durant el visionament i escollir el grau de profunditat en l'assumpte segons els seus propis interessos, provocant una experiència més variada, completa i immersiva que els documentals tradicionals (Jenkins, 2003).

El documental interactiu no es pot analitzar de forma única composta de fotogrames; en els mitjans interactius hi ha noves variables: codi, interfícies, algoritmes i un usuari actiu. Aquestes variables estan connectades de tal forma que s'influeixen entre si. El webdoc és, per tant, una forma fluida, no fixa. És el resultat d'interconnexions que són dinàmiques, en temps real i adaptatives. (Pimentel i Costa, 2023).

## Re-descobrint la hibridació: The Biodigital Human
![Biodigital Human](https://d8m06gjwz59rp.cloudfront.net/assets/biodigital-multi-device.png)

### Què és?

The Biodigital Human és una plataforma interactiva en 3D que permet explorar detalladament el cos humà, incloent l'anatomia, malalties i tractaments. És utilitzat per estudiants, professionals de la salut i educadors per comprendre millor la salut i el funcionament del cos humà. La plataforma compta amb més de 1000 models anatòmics en 3D que es poden explorar i manipular per comprendre millor l'estructura i el funcionament del cos humà. A més a més, també ofereix models en 3D de malalties i tractaments, la qual cosa permet visualitzar i comprendre millor diverses condicions de salut.

Els usuaris poden personalitzar la seva experiència creant biblioteques personalitzades de models 3D i visualitzacions interactives, el que facilita l'aprenentatge específic de temes d'interès. És usat en institucions mèdiques, escoles de medicina, empreses farmacèutiques i dispositius mèdics, entre d'altres.

### Reconeixent la hibridació de medis

Es pot observar la hibridació on a la combinació de diferents tecnologies permet crear una experiència web interactiva i visualment impressionant. En aquest cas, renderitzant gràfics 3D en temps real en un navegador web sense necessitat de complements addicionals. En combina gràfics 3D amb llenguatges de programació web com JavaScript, HTML i CSS dona com ha resultat una experiència web més immersiva i sofisticada.

En el llibre "El software toma el mando", Manovich menciona que els gràfics computacionals i l'animació 3D interactiva són mitjans nascuts en l'era digital dels anys 60 i consolidats en els anys 90. Això indica que Manovich reconeix la importància dels gràfics 3D com una forma d'expressió i comunicació en l'àmbit digital (Manovich, 2013).

A més a més, menciona la visualització de dades en 3D com una eina que permet observar un objecte des de qualsevol punt de vista per comprendre la seva estructura. D'aquesta manera Manovich considera que els gràfics 3D poden ser utilitzats per representar i analitzar informació de manera visualment atractiva i comprensible. Per altra banda, la programació web és un element clau en l'evolució dels nous mitjans de comunicació i la cultura contemporània. (Manovich, 2013).

 > El nou medi és el "metamedi" de l'ordinador digital, cosa que indica que la programació web i el software són fonamentals per la creació i funcionament dels nous medis (Manovich, 2013).

En relació amb la programació web, la modularitat és un principi important. Els nous medis estan compostos per elements que es poden aïllar i cada part conserva la seva identitat individual. També, l'automatització és un altre aspecte rellevant de la programació web. L'automatització permet realitzar operacions de manera ràpida i organitzada en la creació, manipulació i accés als nous medis (Manovich, 2013).

Els resultats dels processos de la hibridació són una nova estètica i una nova espècie de mitjà que no pot reduir-se a la suma dels mitjans que han intervingut en la seva creació. És el pas cap a una nova constitució dels medis que realment és molt més radical i revolucionària que la cohabitació de diferents tipus de medis. La hibridació dels medis és un procés que "_amenaça_" la constitució de cada un dels elements per separat, la web no s'entén igual des de que podem manipular-la més enllà de presentar textos i imatges, així com la interactivitat en la visualització de dades (Manovich, 2013).
## Conclusions

Aquest procés de fusió i integració de diferents mitjans ha tingut un impacte significatiu en la nostra societat i cultura. D'aquesta manera ha portat a una major interacció i convergència entre diferents formats de mitjans donat lloc a experiències més riques i immersives pels usuaris, ja que poden interactuar amb el contingut de formes noves i emocionants.

A més a més, estem vivint una transformació en la forma com consumim i produïm contingut digital. Ara, la presentació de la informació no es limita a textos i imatges estàtiques, sinó que inclou elements com el vídeo, àudio, interactivitat i visualització de dades.

La hibridació de mitjans té un impacte directe en la forma com s'organitza i es presenta la informació. Per tant, amb la integració dels diferents mitjans, és possible crear narratives més complexes i multidimensionals afavorint una comprensió més profunda i contextualitzada de la informació, així com fomentar la creativitat i participació activa dels usuaris. 

## Bibliografia

Adell, F. (2014). Remediación, multimedia e hibridación de los medios. Recuperat de: http://multimedia.uoc.edu/blogs/fem/es/remediacio-multimedia-i-hibridacio-dels-mitjans/

Manovich, Lev (2013). El software toma el mando. New York: Bloomsburry Academic.

Gifreu, A. (2014). El documental interactivo. Evolución, caracterización y perspectiva de desarrollo. UOC.

Jennkins (2013). Transmedia. La creación de contenido y valor en una cultura en red. Revista estudios de polílitcias públicas. Recuperat de: https://revistaestudiospoliticaspublicas.uchile.cl/index.php/REPP/article/view/55358

Jódar Marín, J., De la Torre Espinosa, M. (2023). Diseño, realización y postproducción de webdoc. Revista Mediterránea de Comunicación (RMC). Recuperat de: https://rua.ua.es/dspace/bitstream/10045/135617/1/ReMedCom_14_02_10_ES.pdf

Wikipedia (2023). Nuevos medios. Recuperat de: https://es.wikipedia.org/wiki/Nuevos_medios

Pimentel Guimarães, L., Costa Valente, A. (2023) WEBDOCUMENTAL: UN ESPACIO AUDIOVISUAL DE NARRATIVAS INTERACTIVAS. Recuperat de: https://www.researchgate.net/publication/375700815_WEBDOCUMENTAL_UN_ESPACIO_AUDIOVISUAL_DE_NARRATIVAS_INTERACTIVAS

